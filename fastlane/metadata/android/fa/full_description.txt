QRServ پرونده‌های انتخاب‌شده روی دستگاه شما را گرفته و با سرور HTTP خود در یک شماره پورت استفاده‌نشده در دسترس قرار می‌دهد. سپس پرونده‌های انتخاب‌شده با مرورگر وب روی دستگاه دیگر و/یا نرم‌افزاری که امکان بارگیری با HTTP از کدهای QR را دارد، قابل بارگیری هستند.
دستگاه‌های مورد استفاده باید در یک شبکه یکسان باشند (مانند نقطه اتصال، اتصال اشتراکی [بدون نیاز به داده همراه]، VPN [با پیکربندی پشتیبانی‌شده]).

ویژگی‌ها:

- کد QR
- ضربه روی کد QR برای نمایش نشانی کامل در یک راهنما
- فشار طولانی روی کد QR برای رونویسی نشانی کامل به بریده‌دان
- وارد کردن از برگه هم‌رسانی اندروید
- پشتیبانی از انتخاب چند پرونده
- انتخاب در برنامه و یا از برگه هم‌رسانی اندروید
- انتخاب‌ها در یک بایگانی ZIP قرار می‌گیرند
- هنگام فشار طولانی روی نام پرونده بایگانی، پرونده‌های انتخاب‌شده اولیه در راهنما نمایش داده میشود
- حالت دسترسی مستقیم
- فقط در اندروید ۱۰ یا پایین‌تر در نسخه فروشگاه پلی در دسترس است
- برای استفاده از این ویژگی در اندروید ۱۱ یا بالاتر، از نسخه گیت‌هاب استفاده کنید (پیوند در برنامه در بخش «درباره» و بعداً در توضیحات موجود است) -- توجه کنید که ابتدا باید نسخه فروشگاه پلی پاک شود زیرا با گواهینامه متفاوتی امضا شده است
- پرونده‌های بزرگ؟ از حالت دسترسی مستقیم برای دسترسی به حافظه داخلی استفاده کنید تا از رونویسی انتخاب‌ها در حافظه نهان برنامه جلوگیری شود
- مدیر پرونده در این حالت فقط از انتخاب تک پرونده پشتیبانی می‌کند
- این حالت با ضربه روی نماد کارت SD تغییر حالت می‌دهد
- رد انتخاب پرونده و تشخیص تغییر (این مورد فقط با حالت دسترسی مستقیم در دسترس است)
- گزینه هم‌رسانی
- نمایش یا پنهان کردن نام پرونده در مسیر نشانی بارگیری
- فشار طولانی روی دکمه هم‌رسانی برای تغییر حالت
- آگاه‌سازی هم هنگام درخواست پرونده میزبانی‌شده توسط یک مشتری هم هنگام پایان بارگیری (شامل نشانی IP درخواست‌کننده)
- امکان انتخاب نشانی‌های IP مختلف از رابط‌های شبکه متفاوت
- سرور HTTP از یک پورت استفاده‌نشده («تصادفی») استفاده می‌کند
- پشتیبانی از زبان‌های مختلف: انگلیسی، فرانسوی، آلمانی، مجارستانی، ایتالیایی، لهستانی، پرتغالی، اسپانیایی، روسی، ترکی، فارسی، عبری

استفاده از مجوزها:

- android.permission.INTERNET -- جمع‌آوری رابط‌های شبکه در دسترس و اتصال پورت برای سرور HTTP
- android.permission.READ_EXTERNAL_STORAGE -- دسترسی فقط خواندنی به کارت‌های حافظه شبیه‌سازی‌شده، فیزیکی و حافظه انبوه USB
- android.permission.MANAGE_EXTERNAL_STORAGE -- دسترسی مستقیم به پروندههای انتخاب‌شده در حافظه داخلی به جای آنچه ابتدا در حافظه نهان ذخیره می‌شود (فقط خارج از گوگل پلی در دسترس است)

QRServ متن‌باز است.
https://github.com/uintdev/qrserv
